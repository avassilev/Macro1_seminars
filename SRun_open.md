Краткосрочни модели на отворени икономики
==========================================

## Пари и парични агрегати

```{prf:example}
Разбирането за функциите на парите и за ползата от парите в съвременната им форма се появява още през 19 в. 

Например, в книгата *Money and the Mechanism of Exchange*[^footnote1] английският икономист W. S. Jevons разказва за опита на френската певица г-ца Зели, която имала концерт на Дружествените острови в Тихия океан като част от околосветско турне. Г-ца Зели се съгласява да изнесе концерта в замяна на една трета от събраните приходи. В резултат тя получава три прасета, двадесет и три пуйки, четиридесет и четири пилета, пет хиляди кокосови ореха, както и значителни количества банани, лимони и портокали, тъй като по онова време на островите практически не се използвали пари. Примадоната отбелязва, че всъщност ако е можела да продаде тези стоки в Париж, получените средства биха били напълно адекватна компенсация за концерта, но транспортирането на стоките би обезсмислило операцията. В крайна сметка на г-ца Зели се наложило да изостави възнаграждението си, като междувременно използвала плодовете, за да храни получените животни.

Jevons също така разказва за някой си г-н Уолъс, който пътувал до Малайския архипелаг. Г-н Уолъс имал затруднения да си осигури храна в някои от островите, отнови защото там не използвали пари. Търговията била основана на бартер и жителите на островите понякога отказвали да приемат предлаганото от Уолъс срещу тяхната храна. За да не гладува заедно със спътниците си, Уолъс бил принуден да носи със себе си "универсални" предмети като ножове, парчета плат, алкохол и десерти.
```

<br>

```{exercise}
:class: problem
Попълнете липсващите стойности в следната таблица:

| Показател            | Стойност |
|----------------------|----------|
| Пари извън ПФИ       | 10       |
| Овърнайт депозити    | __       |
| М1                   | 60       |
| Квазипари            | 70       |
| М2                   | __       |
| Търгуеми инструменти | __       |
| М3                   | 135      |
```

```{dropdown} Решение
$$ \text{пари извън ПФИ} + \text{овърнайт депозити} = \text{М1} \qquad \Rightarrow \qquad \text{овърнайт депозити}=50 $$

$$ \text{М1} + \text{квазипари} = \text{М2} \qquad \Rightarrow \qquad \text{М2} = 130 $$

$$ \text{М2} + \text{търгуеми инструменти} = \text{М3} \qquad \Rightarrow \qquad \text{търгуеми инструменти} = 5 $$
```

<br>

```{exercise}
:class: problem
:label: monpr1

Попълнете липсващите стойности в следната таблица:

| Показател            | Стойност |
|----------------------|----------|
| Пари извън ПФИ       | 25       |
| Овърнайт депозити    | 65       |
| М1                   | __       |
| Квазипари            | 90       |
| М2                   | __       |
| Търгуеми инструменти | 20       |
| М3                   | __       |
```

```{prf:example}
Понякога за аналитични цели се разглежда съотношението широки пари към БВП. Това съотношение традиционно се интерпретира като измерител на дълбочината на финансово посредничество в една икономика. Икономиките с по-развити финансови системи като цяло имат по-високи стойности на съотношението М3/БВП, отразявайки разнообразието от финансови продукти и инструменти. 

Следната таблица дава съотношението М3/БВП в проценти за няколко икономики:

| Година | САЩ   | ОК    | Япония | България | Албания |
|--------|-------|-------|--------|----------|---------|
| 2018   | 88.8  | 148.0 | 248.1  | 84.9     | 76.1    |
| 2019   | 92.3  | 140.7 | 252.7  | 85.5     | 77.0    |
| 2020   | 109.1 | 163.9 | 280.4  | 93.8     | 88.0    |
| 2021   | 115.0 | 165.5 | 282.0  | 90.1     | 84.8    |
| 2022   | 103.8 | 162.6 | 284.7  | 84.6     | 77.2    |
| 2023   | 99.1  | 147.1 | 275.6  | 83.5     | 71.7    |
```


## Валутни курсове

```{exercise}
:class: problem
:label: exrate1

В таблицата по-долу са дадени стойностите на номиналните валутни курсове за двете валути, които се използват за разплащания по външнотърговски сделки за една икономика. (В съответствие с приетата от нас конвенция информацията е дадена във вид на прави котировки, т.е. колко единици от местната валута са необходими за закупуване на една единица чужда валута.)
Изчислете индекс на номиналния ефективен валутен курс за 2024 г. спрямо 2023 г., като отчитате, че за $40\%$ от разплащанията се използва валута 1, а за останалите $60\%$ се използва валута 2.

| Година | Валутен курс спрямо 1 | Валутен курс спрямо 2 |
|--------|-----------------------|-----------------------|
| 2023   | 10                    |                   200 |
| 2024   | 12                    |                   220 |
```

```{dropdown} Решение
$$ \text{EER}_{2024,2023} = 0.4 \times \frac{12}{10} + 0.6 \times \frac{220}{200} = 1.14 .$$

Конвенционално индексът се представя умножен по 100, т.е. в случая имаме стойност 114. Интерпретацията е, че местната валута се е обезценила средно с 14% спрямо валутите на търговските партньори.
```

<br>

```{exercise}
:class: problem
:label: exrate2

Дадена страна има търговски отношения с две икономики, $ A $ и $ B $, като дяловете на двете икономики в търговията са съответно $60\%$ за $ A $ и $40\%$ за $ B $. Следната таблица задава номиналните валутни курсове за два периода, $ t=1,2 $.

|	Период | Валутен курс спрямо $ A $ | Валутен курс спрямо $ B $ |
|----------|---------------------------|---------------------------|
|	1      | 100                       |                        40 |
|	2      | 200                       |                        50 |


Пресметнете индекса на номиналния ефективен валутен курс за период 2 спрямо период 1.
```

<br>


```{exercise}
:class: problem
:label: exrate3

Нека една икономика търгува само с две страни, като за 2024 г. спрямо 2023 г. инфлацията в местната икономика е $30\%$, тази в страна 1 е $5\%$, а в страна 2 е $0\%$. Търговията със всяка от страните се извършва в съответната валута.

Като използвате данните за номиналните валутни курсове от таблицата в {ref}`exrate1`, изчислете реалните валутни курсове за съответните валути в абсолютно изражение и като индекси.
```

```{dropdown} Решение
Формулата за реалния валутен курс е 

$$ \textrm{RER}_{t,t-j}:=\frac{\textrm{NER}_t \times P^*_{t,t-j}}{P_{t,t-j}}. $$

В нашия случай имаме $P_{2023,2023} = 100$ и $P^*_{i,2023,2023} = 100,~i=1,2$, и тогава реалните валутни курсове за 2023 г. съвпадат с номиналните, т.е. 10 и 200 съответно за страни 1 и 2.

За 2024 г. $P_{2024,2023} = 130$, $P^*_{1,2024,2023} = 105$ и $P^*_{2,2024,2023} = 100$. За реалния валутен курс към страна 1 имаме $ \frac{12 \times 105}{130} \approx 9.69 $. Аналогично, за страна 2 имаме $ \frac{220 \times 100}{130} \approx 169.23$.

Подобно на привеждането по постоянни цени в контекста на изчисляване на реален БВП, и тук получените стойности имат смисъл не сами по себе си, а в сравнение с друг период, за което ни помага изчислението в индексна форма. За страна 1 получаваме индекс за 2024 г. спрямо за 2023 г. $\frac{9.69}{10.0} \times 100 = 96.9$. Аналогичният резултат за страна 2 е $\frac{169.23}{200.0} \times 100 = 84.6$. 

Примерът илюстрира ситуация на реално поскъпване на дадена валута при номинално обезценяване спрямо другите валути.
```

<br>


```{exercise}
:class: problem

Като използвате резултатите от {ref}`exrate3` и тегла $40\%$ за страна 1 и $60\%$ за страна 2, изчислете индекс на реалния ефективен валутен курс за разглежданата икономика за 2024 г. спрямо 2023 г.
```

```{dropdown} Решение
Предвид направените изчисления в {ref}`exrate3`, решението се свежда до изчисляване на претеглена средна от пресметнатите индекси:

$$ \text{REER}_{2024,2023} = 0.4 \times 96.9 + 0.6 \times 84.6 \approx 89.5.$$
```


## IS-MP-PC модел за малка отворена икономика

```{exercise}
:class: problem
Имаме IS-MP-PC модел за малка отворена икономика с фиксиран валутен курс, който се характеризира със следните коефициенти:


|	Коефициент | $ A $ | $ a $ | $ b $ | $ c $ | $ d $ | $ e $ | $ f $ | 
|--------------|-------|-------|-------|-------|-------|-------|-------|
|	Стойност   | 0.025 | 0.5   | 0.2   | 0.3   | 0.7   | 0.3   | 0.1   | 

Известно е, че при отсъствие на шокове имаме отклонение от потенциалното производство, равно на $ -0.01 $, отклонение от равновесието на реалния валутен курс, също равно на $ -0.01 $, и инфлация в местната икономика, равна на $ 0.03 $. 

На колко е равна равновесната инфлация в местната икономика?
```

```{dropdown} Решение
Имаме  

$$\pi_t = \bar{\pi} + d \hat{y}_t + e \hat{q}_t + \varepsilon_{2,t},$$

т.е. 

 $$ 0.03 = \bar{\pi} + 0.7 (-0.01) + 0.3 (-0.01) + 0 \qquad \Rightarrow \qquad \bar{\pi} = 0.04. $$
```

<br>

```{exercise}
:class: problem
Според модификацията на IS-MP-PC модела за случая на отворена икономика, възможно ли е паричната политика в чуждата икономика да окаже влияние върху инфлацията в местната икономика? Ако да, през кои екзогенни променливи се проявява това влияние?
```

<br>

```{exercise}
:class: problem
:label: openeconmod1

Имаме IS-MP-PC модел за малка отворена икономика с фиксиран валутен курс, който се характеризира със следните коефициенти:

|	Коефициент | $ A $ | $ a $ | $ b $ | $ c $ | $ d $ | $ e $ | $ f $ | 
|--------------|-------|-------|-------|-------|-------|-------|-------|
|	Стойност   | 0.025 | 0.5   | 0.2   | 0.3   | 0.35  | 0.3   | 0.1   | 

Известно е, че при отсъствие на шокове имаме отклонение от потенциалното производство, равно на $ -0.02 $, отклонение от равновесието на реалния валутен курс, равно на $ -0.01 $, и равновесна инфлация в местната икономика, равна на $ 0.03 $. 

На колко е равна инфлацията в местната икономика? 
```


<br>

```{exercise}
:class: problem

Малка отворена икономика с фиксиран валутен курс се е намирала в състояние на равновесие в период $ t-1 $. За период $ t $ е известна следната информация:
- Инфлацията е $2.5\%$.
- Отклонението на правителствените разходи от равновесната им стойност е $2\%$.
- Номиналният лихвен процент в чуждата икономика е $3\%$.
- Коефициентите на модела, описващ икономиката, са 

| Коефициент | $ A $ | $ a $ | $ b $ | $ c $ | $ d $ | $ e $ | $ f $ |
|------------|-------|-------|-------|-------|-------|-------|-------|
| Стойност   | 0.025 | 0.5   | 0.2   | 0.3   | 0.7   | 0.3   | 1.0   |


На основата на горната информация, пресметнете:
- номинален лихвен процент в местната икономика 
- реален лихвен процент в местната икономика
```

```{dropdown} Решение

Имаме $\pi_t = 0.025$, $\hat{g}_t = 0.02$, $ i^*_t = 0.03$.

Тогава

$$ i_t = i^*_t + f \hat{g}_t \qquad \Rightarrow \qquad  i_t = 0.03 + 1.0 \times 0.02 = 0.05 $$

$$ r_t \approx i_t - \pi_t \qquad \Rightarrow \qquad r_t = 0.05 - 0.025 = 0.025 $$
```

<br>

```{exercise}
:class: problem
:label: openeconmod2

Имаме IS-MP-PC модел за малка отворена икономика с фиксиран валутен курс, който се характеризира със следните коефициенти:

| Коефициент | $ A $ | $ a $ | $ b $ | $ c $ | $ d $ | $ e $ | $ f $ |
|------------|-------|-------|-------|-------|-------|-------|-------|
|Стойност    | $ \frac{2}{150} $ | $ \frac{1}{3} $ | $ \frac{2}{10} $ | $ \frac{3}{10} $ | $ \frac{21}{30} $ | $ \frac{3}{10} $ | $ \frac{1}{10} $ |

Известно е, че при отсъствие на шокове производството е на потенциалната си стойност, отклонението от равновесието на реалния валутен курс е $ 0 $ и отклонението на реалните правителствени разходи от равновесната им стойност също е равно на $ 0 $.  

На колко е равен реалният лихвен процент в местната икономика?

```

<br>


```{exercise}
:class: problem

Имаме IS-MP-PC модел за малка отворена икономика с фиксиран валутен курс, който се характеризира със следните коефициенти:

| Коефициент | $ A $ | $ a $ | $ b $ | $ c $ | $ d $ | $ e $ | $ f $ |
|------------|-------|-------|-------|-------|-------|-------|-------|
| Стойност   | 0.025 | 0.5   | 0.2   | 0.3   | 1.0   | 0.3   | 0.1   |

1. Какъв ще бъде ефектът върху инфлацията от шок в предлагането в размер на $ 0.03 $? 
2. Коя е стойността на коефициента $ f $, за която отклоненията на правителствените разходи от равновесието няма да влияят върху отклонението на производството от потенциалната му стойност?
```

```{dropdown} Решение
1. Имаме  $\frac{1}{1+e-d(a-b)}=1$, т.е. при шок 0.03 ефектът е също 0.03.
2. Интересува ни $ c-af $ да е $0$ , т.е. $ 0.3-0.5f=0 $, $ f=3/5 $.

```

<br>



```{exercise}
:class: problem
:label: openeconmod3

Разглеждаме малка отворена икономика с фиксиран валутен курс, която може да бъде описана с IS-MP-PC модел със следните коефициенти:

| Коефициент | $ A $ | $ a $ | $ b $ | $ c $ | $ d $ | $ e $ | $ f $ |
|------------|-------|-------|-------|-------|-------|-------|-------|
| Стойност   | 0.025 | 0.5   | 0.35  | 0.6   | 1.0   | 0.4   | 0.2   |

За икономиката е известно, че равновесната инфлация е с $2$ процентни пункта по-висока от равновесната инфлация в чуждата икономика. Какво трябва да бъде отклонението на реалните правителствени разходи от равновесната им стойност, за да се избегне прегряване в местната икономика?
```


```{dropdown} Отговори
{ref}`monpr1`:`   90, 180, 200`

{ref}`exrate2`:`   1.7 или 170`

{ref}`openeconmod1`:`   2%`

{ref}`openeconmod2`:`   4%`

{ref}`openeconmod3`:`   -2%`
```



[^footnote1]: William Stanley Jevons. *Money and the Mechanism of Exchange*. New York: D. Appleton and Co., 1876.
