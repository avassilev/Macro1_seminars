Краткосрочни модели на затворени икономики
==========================================

## Основни показатели в краткосрочните модели

```{prf:example} 
Интерактивно упражнение -- тенденции и цикличност в БВП на избрани страни от ЕС

[R код](https://github.com/avassilev/Macro1_seminars/raw/refs/heads/master/ref_files/GDP_trends.R)
```

<br>

```{exercise}
:class: problem
:label: ogap1
Попълнете липсващите стойности за реалния БВП, потенциалния БВП и отклонението на производството от потенциалната му стойност в таблицата по-долу:
| $Y_t$ | $\bar{Y}_t$ | $\hat{y}_t$|
|-------|-------------|------------|
| 204.0 | 200.0       | __         |
| 212.0 | __          | 1.0%       |
| __    | 220.0       | -1.5%      |
```

<br>


```{exercise}
:class: problem
:label: rir1
Като използвате данните от таблицата, изчислете реалния лихвен процент с точност до първия знак според точната и според приближената формула за пресмятане.

| $i_t$ | $\pi_t$ |
|-------|---------|
| 2%    | 1%      |
| 5%    | 2%      |
| 20%   | 10%     |
```

<br>

## Основни връзки в IS-MP-PC модела

```{exercise}
:class: problem
Разглеждаме икономика, която се характеризира с IS връзката

$$\hat{y}_t = 0.015 - 0.5 r_t + \varepsilon_{1,t}.$$

1. Изчислете равновесния реален лихвен процент за тази икономика
2. Ако реалният лихвен процент е $4\%$, а отклонението от потенциалното производство е $0.5\%$, има ли реализация на шок за тази икономика? Какъв е размерът на шока?
```

```{dropdown} Решение
1. Търсим $\bar{r}$. Имаме

$$\bar{r} = A/a = 0.015/0.5 = 3\%.$$

2. В този случай IS връзката има вида 

$$ 0.005 =  0.015 - 0.5 \times 0.04 + \varepsilon_{1,t},$$

откъдето получаваме, че $\varepsilon_{1,t} = 0.01$, т.е. шокът е ненулев в размер от $0.01$. (Предвид представянето на отклонението в проценти може еквивалентно да се каже, че се е реализирал шок в размер $1\%$ от потенциалния БВП.)
```

<br>

```{exercise}
:class: problem
:label: is1
Дадена икономика се характеризира с равновесен реален лихвен процент $4\%$. Известно е, че когато реалният лихвен процент е бил равен на $5\%$ и се е реализирал шок от страна на търсенето на стойност $-0.02$, отклонението на производството от потенциала е било $-3\%$.

От дадената информация възстановете конкретната форма на IS връзката за тази икономика.
```

<br>

```{exercise}
:class: problem
:label: is2
Имаме икономика, в която реалният лихвен процент е по-висок от равновесния с 2 процентни пункта, реализирал се е шок от страна на търсенето, равен на $-0.01$, и основните връзки в икономиката се характеризират със следните коефициенти:
|Коефициент | Стойност |
|-----------|----------|
| $a$       | $1$      |
| $b$       | $0.5$    |

На колко е равно отклонението от потенциалното производство за тази икономика?
```

<br>

```{exercise}
:class: problem
:label: pc1
За дадена икономика е известно, че коефициентът пред отклонението от потенциалното производство в кривата на Филипс има стойност $1$, инфлацията е $4\%$, отклонението от потенциалното производство e $1\%$ и не се е реализирал шок от страна на предлагането. Изчислете равновесната инфлация за тази икономика.
```

```{dropdown} Решение

Търси се $\bar{\pi}$.
От условието кривата на Филипс има вида

$$ 4\% = \bar{\pi} + 1 \times 1\% + 0 \qquad \Rightarrow \qquad \bar{\pi} = 3\% .$$
```

<br>

```{exercise}
:class: problem
:label: pc2
Ако е известно, че инфлацията в една икономика е по-висока от равновесната с 2 процентни пункта, коефициентът пред отклонението от потенциалното производство в кривата на Филипс има стойност $0.5$ и се е реализирал шок от страна на предлагането в размер $0.01$, на колко е равно отклонението от потенциалното производство?
```

<br>

```{exercise}
:class: problem
:label: pc3
За дадена икономика е известно, че инфлацията е $1\%$, коефициентът пред отклонението от потенциалното производство в кривата на Филипс има стойност $2$, равновесната инфлация е $2\%$ и отклонението от потенциалното производство e $-0.5\%$. Имало ли е шок от страна на предлагането? Ако да, на колко е равен той?
```

<br>

```{exercise}
:class: problem
:label: pc4
Нека естествената норма на безработица за една икономика е равна на $10\%$, а действителният коефициент на безработица е $19\%$. На колко е равно отклонението на производството от потенциалната му стойност, ако моделираме икономиката с линейна производствена функция?
```

```{dropdown} Решение
Търси се $\hat{y}_t$. За намирането му е необходимо да съобразим, че от дадената в условието информация може да се изчисли $\hat{L}_t$, което е равно на $\hat{y}_t$. Имаме

$$ \hat{L}_t = \frac{\bar{u}-u_t}{1-\bar{u}} = \frac{0.10-0.19}{1-0.10} = -10\%. $$
```

<br>

```{exercise}
:class: problem
:label: pc5

В дадена икономика отклонението на инфлацията от равновесната ѝ стойност е $-5$ процентни пункта, коефициентът на безработица е по-висок от естествената норма на безработица с $2$ процентни пункта, а коефициентът пред отклонението от потенциалното производство в кривата на Филипс има стойност $2$. Ако е известно, че горните данни са наблюдавани при отсъствието на шок от страна на предлагането, изчислете естествената норма на безработица за тази икономика.
```

```{dropdown} Решение
Имаме $\pi_t-\bar{\pi} = -0.05$, $\bar{u}-u_t = -0.02$, $b=2$  и $\varepsilon_{2,t} = 0$. Уравнението

$$ \pi_t=\bar{\pi}+b \frac{\bar{u}-u_t}{1-\bar{u}} +\varepsilon_{2,t} $$ 

може да бъде записано като

$$\pi_t-\bar{\pi} =  \frac{b}{1-\bar{u}}(\bar{u}-u_t) + \varepsilon_{2,t}$$

и имаме

$$-0.05 =  \frac{2}{1-\bar{u}}(-0.02) + 0,$$

откъдето получаваме $\bar{u} = 20\%$.
```


## Варианти на парична политика в IS-MP-PC модела


<br>

```{exercise}
:class: problem
:label: constrir1

Разглеждаме затворена икономика, в която се провежда парична политика с поддържане на постоянен реален лихвен процент. Известно е, че в икономиката се реализира шок. На основата на дадената по-долу информация за стойностите на основни макроикономически величини определете дали съответният шок е от страна на търсенето или на предлагането:
- $\hat{y}_t = 0\%$, $\pi_t=3\%$
- $\hat{y}_t = -2\%$, $\pi_t=1\%$
```

<br>


```{exercise}
:class: problem
 За IS-MP-PC модел с провеждане на парична политика при използване на квадратична функция на загубите е известно, че:
- Инфлационната цел на централната банка e 5\%.
- Икономиката може да бъде описана с линейна еднофакторна производствена функция.
- Естествената норма на безработица е 10\%.
- Кривата на Филипс има вида 

$$ \pi_t = \bar{\pi} + 0.5 \hat{y}_t + \varepsilon_{2,t}. $$

- Коефициентът на относителни предпочитания на централната банка между отклонения от инфлационната цел и от потенциалното производство има стойност 1.
- Действителната инфлация е 3\%.


На колко е равен коефициентът на безработица за тази икономика?
```

```{dropdown} Решение
Търсим $ u_t $. Условието на задачата ни дава следната информация:

$$ \pi^T = 0.05,~\bar{u} = 0.1,~b=0.5,~\lambda = 1,~\pi_t = 0.03. $$

Знаем, че 

$$ \dfrac{\bar{u}-u_t}{1-\bar{u}} = \hat{y}_t, $$
т.е. ще можем да пресметнем $ u_t $, ако изчислим $ \hat{y}_t $ на база на горната информация.

Оптималното съотношение между инфлацията и отклонението на производството от потенциалната му стойност се задава от 

$$ \pi_t  =\pi^T - \dfrac{\lambda}{b}\hat{y}_t .$$ 

Оттук пресмятаме $ \hat{y}_t = 0.01 $. Съответно след заместване получаваме, че $ u_t = 0.091 $, т.е. 9.1\%.
```

<br>

```{exercise}
:class: problem

Разглеждаме затворена икономика, в която се провежда парична политика с използване на квадратична функция на загубите. Параметърът на относителни предпочитания между отклоненията от инфлационната цел и от потенциалното производство има стойност 1. Известно е също, че:
- Икономиката се характеризира с IS и PC връзките съответно 

$$ \hat{y}_t = - \dfrac{1}{2}(r_t - 0.05) + \varepsilon_{1,t}, $$ 

$$ \pi_t = 0.04 + \hat{y}_t + \varepsilon_{2,t} $$

- Целта на централната банка за инфлацията е точно равна на равновесната инфлация.
- В икономиката се проявява шок от неизвестен характер и при това положение стойността на инфлацията е 2\%.


На колко е равно отклонението на производството от потенциалната му стойност? 

От страна на търсенето или на предлагането е шокът? 

Каква е стойността на реалния лихвен процент?
```

```{dropdown} Решение
Имаме $\lambda = 1$, $a=0.5$, $\bar{r} = 0.05$, $\bar{\pi} = 0.04$, $b=1$, $\pi_t = 0.02$ и $\pi^T = \bar{\pi}$.

Оптималното съотношение инфлация-отклонение от потенциалното производство в случая има вида

$$ 0.02 = 0.04 - \frac{1}{1} \hat{y}_t. $$

Оттук получаваме $\hat{y}_t = 2\%$.

Доколкото при провеждане на парична политика с използване на квадратична функция на загубите централната банка може напълно да неутрализира шокове от страна на търсенето, става дума за шок в предлагането.

IS връзката в случая има вида

$$ 0.02 = -0.5 (r_t - 0.05) \qquad \Rightarrow \qquad r_t = 1\% .$$
 
```

<br>

```{exercise}
:class: problem
:label: ismppc1

В затворена икономика изригва вулкан. Това води до нарушаване на транспортни връзки, унищожаване на реколти и разрушаване на част от инфраструктурата на страната.
- От страна на търсенето или от страна на предлагането е този шок и защо? 
- В рамките на стандартния IS-MP-PC модел в коя връзка фигурира такъв шок -- IS, MP или PC уравнението?
```

<br>


```{exercise}
:class: problem
Разглеждаме модела

$$\begin{array}{ll}
\hat{y}_t = -a(r_t-\bar{r})+\varepsilon_{1,t}  \\
& \\
\pi_t-\bar{\pi}=b\hat{y}_t+\varepsilon_{2,t}  \\
\end{array}$$

Нека централната банка използва функция на загубите 

$$L=(\pi_t-\bar{\pi})^2+\lambda (e^{\hat{y}_t}+e^{-\hat{y}_t}-2).$$

Изведете оптималното от гледна точка на централната банка съотношение между отклонението от потенциалното производство и инфлацията при разглежданата функция на загубите.
```

```{dropdown} Решение
След заместване на PC връзката във функцията на загубите получаваме

$$ L=(b\hat{y}_t+\varepsilon_{2,t})^2+\lambda (e^{\hat{y}_t}+e^{-\hat{y}_t}-2). $$

Условието от първи ред е 

$$ 2b (b\hat{y}_t+\varepsilon_{2,t}) + \lambda (e^{\hat{y}_t} - e^{-\hat{y}_t}) = 0, $$

което след преобразуване дава

$$ \pi_t = \bar{\pi} - \frac{\lambda}{2b}(e^{\hat{y}_t} - e^{-\hat{y}_t}). $$
 
```

<br>

```{exercise}
:class: problem

Започвате работа в централна банка, която провежда парична политика с използване на квадратична функция на загубите. При инцидент в трезора златно кюлче удря управителя на банката и той забравя параметъра си на относителни предпочитания между отклоненията от инфлационната цел и от потенциалното производство. Провеждането на паричната политика е застрашено и Вие трябва да помогнете бързо да се възстанови забравеният параметър. Разполагате със следната информация:
- Икономиката се характеризира с IS и PC връзките съответно

$$ \hat{y}_t = - \dfrac{1}{2}(r_t - 0.04) + \varepsilon_{1,t},$$  

$$ \pi_t = 0.02 + \hat{y}_t + \varepsilon_{2,t} $$

- Целта на централната банка за инфлацията е точно равна на равновесната инфлация.
- През предходния период инфлацията е била нулева, а отклонението от потенциалното производство е имало стойност $1\%$.

Възстановете забравения параметър, като покажете точно направените за целта изчисления. При тази стойност на параметъра, колко е стойността на инфлацията за шок в търсенето, който е равен на $0.01$?
```

```{dropdown} Решение 

Първото подусловие на задачата изисква да се намери параметърът на относителни предпочитания между отклоненията от инфлационната цел и от потенциалното производство, т.е. $ \lambda $. Този параметър фигурира във връзката, описваща оптималното съотношение между инфлация и отклонение от потенциалното производство: 

 $$ \pi_t  = \pi^T - \frac{\lambda}{b}\hat{y}_t. $$

От първата точка на дадената допълнителна информация може да се намери стойността на $ b $, а именно $ b=1 $ от кривата на Филипс.  От втората точка имаме $ \pi^T=\bar{\pi} $ и тогава (отново от кривата на Филипс) получаваме, че $ \pi^T = 0.02 $. Връзката, описваща оптималното съотношение между инфлация и отклонение от потенциалното производство, важи за всеки период и тогава от третата точка на допълнителната информация получаваме 

 $$ 0 = 0.02 - \frac{\lambda}{1}0.01 \Rightarrow -0.02 = -\lambda  (0.01) \Rightarrow \lambda = 2. $$

Отговорът на второто подусловие не изисква пресмятания, тъй като е известно, че шок в търсенето може да бъде напълно неутрализиран от паричната политика и инфлацията ще остане равна на равновесната при произволна стойност на шока и на параметъра $ \lambda > 0$.
```

<br>

```{exercise}
:class: problem
:label: ismppc2

Вие сте съветник на централна банка, която провежда парична политика с използване на квадратична функция на загубите. След тежък коктейл се оказва, че управителният съвет на банката е забравил стойността на параметъра на относителни предпочитания между отклоненията от инфлационната цел и от потенциалното производство. Провеждането на паричната политика е застрашено и Вие трябва да помогнете бързо да се възстанови забравеният параметър. Разполагате със следната информация:
- Икономиката се характеризира с IS и PC връзките съответно

$$ \hat{y}_t = - \dfrac{1}{2}(r_t - 0.04) + \varepsilon_{1,t}, $$

$$ \pi_t = 0.03 + 2\hat{y}_t + \varepsilon_{2,t} $$

- Целта на централната банка за инфлацията е точно равна на равновесната инфлация.
- През предходния период инфлацията е била $2\%$, а отклонението от потенциалното производство е имало стойност също $2\%$.

Възстановете забравения параметър, като покажете точно направените за целта изчисления.
```

<br>

```{exercise}
:class: problem

За IS-MP-PC модел с провеждане на парична политика при използване на квадратична функция на загубите е известно, че:
1. Инфлационната цел на централната банка и равновесната инфлация са равни.
2. При шок в търсенето $ \varepsilon_{1,t} = 0.01 $ реалният лихвен процент надвишава равновесната си стойност с $ 0.02 $ (2 процентни пункта).
3. При шок в предлагането $ \varepsilon_{2,t} = 0.02 $ реалният лихвен процент надвишава равновесната си стойност също с $ 0.02 $ (2 процентни пункта).

На колко ще бъде равно отклонението от потенциалното производство при шок в предлагането от 0.01?
```

```{dropdown} Решение 

За изчисляване на отклонението от потенциалното производство $ \hat{y}_t $ използваме формулата
 
$$\hat{y}_t = \frac{b}{b^2+\lambda}(\pi^T-\bar{\pi})-\frac{b}{b^2+\lambda}\varepsilon_{2,t},$$ 
 
за прилагането на която ни трябва стойността на $ \frac{b}{b^2+\lambda} $.

Условие 1. означава, че $ \bar{\pi} - \pi^T = 0 $. 

За пресмятането на $ \frac{b}{b^2+\lambda} $ използваме формулата  

$$r_t = \bar{r}+\frac{b}{a(b^2+\lambda)}(\bar{\pi}-\pi^T)+\frac{1}{a}\varepsilon_{1,t}+\frac{b}{a(b^2+\lambda)}\varepsilon_{2,t}. $$ 
 
Тази формула, заедно с условие 2., дава 
 
$$ r_t-\bar{r} = \frac{1}{a}\varepsilon_{1,t} \Longleftrightarrow 0.02 = \frac{1}{a} 0.01 \Rightarrow a = 0.5. $$ 
 
Аналогично, от условие 3. получаваме 
 
$$ r_t-\bar{r} = \frac{1}{a}\frac{b}{b^2+\lambda}\varepsilon_{2,t} \Longleftrightarrow 0.02 = 2 \frac{b}{b^2+\lambda} 0.02 \Rightarrow \frac{b}{b^2+\lambda} = 0.5. $$

В конкретния случай за $ \hat{y}_t $ имаме 

$$ \hat{y}_t = -0.5 \times 0.01 = -0.005 \text{, т.е. } -0.5\%. $$
```

<br>

```{exercise}
:class: problem

За IS-MP-PC модел с провеждане на парична политика при използване на квадратична функция на загубите е известно, че:
- Инфлационната цел на централната банка и равновесната инфлация са равни.
- При шок в търсенето $ \varepsilon_{1,t} = 0.02 $ реалният лихвен процент надвишава равновесната си стойност с $ 0.04 $ (4 процентни пункта).
- При шок в предлагането $ \varepsilon_{2,t} = 0.01 $ реалният лихвен процент надвишава равновесната си стойност също с $ 0.01 $ (1 процентен пункт).
- Кривата на Филипс има вида 

$$ \pi_t = \bar{\pi} + \hat{y}_t + \varepsilon_{2,t}. $$


С колко ще се отклонява инфлацията от равновесната си стойност при шок в предлагането от 0.02?
```

```{dropdown} Решение 
Изразът, задаващ отклонението на инфлацията от равновесната ѝ стойност, т.е. $ \pi_t-\bar{\pi} $, е 

 $$ \pi_t = \bar{\pi} + \frac{b^2}{b^2+\lambda}(\pi^T-\bar{\pi})+\left( 1-\frac{b^2}{b^2+\lambda} \right)\varepsilon_{2,t}. $$

Първото условие на задачата означава, че $\pi^T  - \bar{\pi} = 0 $, следователно горният израз се опростява до 

$$ \pi_t - \bar{\pi} = \left( 1-\frac{b^2}{b^2+\lambda} \right)\varepsilon_{2,t} = \left( 1-b\frac{b}{b^2+\lambda} \right)\varepsilon_{2,t} \qquad (*)$$ 


Отклонението на реалния лихвен процент от равновесието се задава от формулата 

$$ r_t = \bar{r}+\frac{b}{a(b^2+\lambda)}(\bar{\pi}-\pi^T)+\frac{1}{a}\varepsilon_{1,t}+\frac{b}{a(b^2+\lambda)}\varepsilon_{2,t}, $$ 

която в нашия случай има по-простия вид 

$$ r_t - \bar{r} = \frac{1}{a}\varepsilon_{1,t}+\frac{b}{a(b^2+\lambda)}\varepsilon_{2,t}. $$

За този израз второто условие ни дава 

$$ r_t-\bar{r} = \frac{1}{a}\varepsilon_{1,t} \Longleftrightarrow 0.04 = \frac{1}{a} 0.02 \Rightarrow a = 0.5. $$

Аналогично, от третото условие имаме 

$$ r_t-\bar{r} = \frac{1}{a}\frac{b}{b^2+\lambda}\varepsilon_{2,t} \Longleftrightarrow 0.01 = 2 \frac{b}{b^2+\lambda} 0.01 \Rightarrow \frac{b}{b^2+\lambda} = 0.5. $$

От четвъртото условие за кривата на Филипс имаме $ b=1 $. Тогава, предвид $ \frac{b}{b^2+\lambda} = 0.5 $, от $(*)$ получаваме 

$$  \pi_t - \bar{\pi} =  \left( 1-1 \times 0.5 \right) \times 0.02 = 0.01. $$
```

<br>

```{exercise}
:class: problem

Дадена икономика започва да прегрява поради засилено инвестиционно търсене и съответно разходи. Какви мерки на икономическата политика могат да се приложат, за да се противодейства на този проблем?
```

<br>

```{exercise}
:class: problem
Разглеждаме затворена икономика, която се описва с IS-MP-PC модел с просто правило за парична политика. За нея е известно, че:
- Инфлационната цел на централната банка е равна на равновесната инфлация.
- В простото правило коефициентът пред отклонението от потенциалното производство има стойност $2$.
- При шок отклонението от потенциалното производство е имало стойност $0.01$, отклонението на инфлацията от равновесната е било $0.02$, а реалният лихвен процент се е увеличил спрямо равновесната си стойност с $0.04$.

На колко е равен коефициентът пред отклонението на инфлацията от инфлационната цел на централната банка в простото правило за провеждане на парична политика?

От страна на търсенето или на предлагането е шокът?
```

```{dropdown} Решение
От условието: 
- $\pi^T=\bar{\pi}$ 
- $e=2$ 
- $\hat{y}_t = 0.01$ 
- $\pi_t-\pi^T = \pi_t-\bar{\pi} = 0.02$
- $r_t-\bar{r} = 0.04$

Простото правило 

$$ r_t-\bar{r} = d (\pi_t-\bar{\pi})+e\hat{y}_t $$

има вида

$$ 0.04 = d \times 0.02 + 2 \times 0.01 \qquad \Rightarrow \qquad d=1.$$

И инфлацията, и производството са по-високи от равновесните си стойности, следователно става дума за шок от страна на търсенето.
```
 








```{dropdown} Отговори

{ref}`ogap1`:`   2%, 209.9, 216.7`   

{ref}`rir1`:
| $r_t$ | $r_t$ -- приближение |
|-------|----------------------|
| 1.0%  | 1.0%                 |
| 2.9%  | 3.0%                 |
| 9.1%  | 10.0%                |

{ref}`is1`:`   `$a=1,~ A=0.04$

{ref}`is2`:`   -3%`

{ref}`pc2`:`   2%`

{ref}`pc3`:`   Не е имало шок от страна на предлагането.`

{ref}`constrir1`:`   Първият шок е от страна на предлагането, а вторият от страна на търсенето.`

{ref}`ismppc1`:`   Шокът е от страна на предлагането. Фигурира в PC връзката.`

{ref}`ismppc2`:`   `$\lambda = 1$
```