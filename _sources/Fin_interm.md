Финансово посредничество
========================


```{exercise}
:class: problem
:label: househ1

Разглеждаме домакинство, което се описва с функцията на полезност

$$ U = \frac{c_1^{1-\sigma}}{1-\sigma} + \beta \frac{c_2^{1-\sigma}}{1-\sigma}, \quad \beta, \sigma \in (0,1) $$

и бюджетното ограничение

$$ c_1 + \frac{c_2}{1+r} = I .$$

Променливите $c_1$ и $c_2$ се интерпретират като потребление в два последователни времеви периода, 1 и 2. С $I$ е означен доходът на домакинството, който се получава през първия период, а $r$ е лихвеният процент за период 1. Параметърът $\beta$ (дисконтов фактор) отразява предпочитанията на домакинството по времето.

Изчислете спестяванията на домакинството $S$ като функция на лихвения процент $r$. При направените допускания каква функция е $S(r)$ -- нарастваща или намаляваща?

```

```{dropdown} Упътване
Конструирайте функция на Лагранж и приложете стандартния подход за изчисляване на условия за оптималност от първи ред. Оттам покажете, че за оптималното $c^*_1$ е в сила

$$ c^*_1 = \left( \frac{1+r}{1+r + (\beta(1+r))^{\frac{1}{\sigma}}} \right)I .$$

Тогава $S := I - c^*_1$ и имаме

$$ S = \left(1 - \frac{1+r}{1+r + (\beta(1+r))^{\frac{1}{\sigma}}} \right)I. $$

Установяването на вида на функцията може да бъде направено аналитично, като се диференцира по $r$, или да бъде илюстрирано графично след подходяща параметризация. В аналитичния случай имаме

$$ S'(r) = \left( \frac{\left(1 + \frac{\left(\beta \left(1+r \right)\right)^{\frac{1}{\sigma}}}{\sigma \left(1+r \right)}\right) \left(1+r \right)}{\left(1+r + \left(\beta \left(1+ r \right)\right)^{\frac{1}{\sigma}} \right)^{2}} - \frac{1}{1+r + \left(\beta \left(1+r \right)\right)^{\frac{1}{\sigma}} }\right) I,$$

за което може да се провери, че е изпълнено $S'(r)>0$.

```

<br>


```{exercise}
:class: problem
:label: firm1

Фирма работи с производствената технология с един фактор, капитал $K$, зададена от

$$ F(K) = A K^\alpha, \quad \alpha \in (0,1) .$$

Фирмата наема необходимия за производството капитал, като за целта ползва заем от банка в размер $L$, равен на капитала, т.е. $L=K$. На банката се плаща лихвен процент $R$.

Така приходите на фирмата са равни на произведената продукция, а разходите са $RL$. 

Намерете оптималния размер на заема като функция на лихвения процент $R$. 

```
<br>

{ref}`househ1` и {ref}`firm1` предлагат варианти за формализиране на интуитивната идея, че предлагането на депозити е нарастваща функция на лихвения процент по депозитите, а търсенето на кредити намалява с нарастването на лихвения процент по кредитите. Следващата задача използва това, за да изследва поведението на банките.

<br>


```{exercise}
:class: problem
:label: bank1

Разглеждаме банка, която определя оптималните стойности на лихвените проценти по кредитите и по депозитите си с оглед максимизиране на печалбата. Зависимостта на нивото на кредитите $L$, отпуснати от банката, от лихвения процент по кредитите $R$, се задава с функцията на търсене на кредити

$$ L(R) = \bar{L} - a R, \quad \bar{L}, a > 0. $$

Нивото на депозитите $D$, държани в банката, се задава с функцията на предлагане на депозити

$$ D(r) = \bar{D} + b r, \quad \bar{D}, b > 0, $$

където $r$ е лихвеният процент по депозитите.

**Забележка**: При избраните функционални форми строгите дефиниции на функциите на търсене на кредити и предлагане на депозити би следвало да бъдат $L(R) = \max \{ \bar{L} - a R, ~0 \}$ и $D(r) = \max \{ \bar{D} + b r, ~ 0 \}$. В допълнение, типично може да се очаква оптималните стойности на лихвените проценти да са положителни. Тук за улеснение пренебрегваме формализацията на тези подробности, като неявно допускаме, че стойностите на параметрите са такива, че съответните величини са положителни. 

При това положение печалбата на банката се дефинира като 

$$\Pi^b = L(R) R - D(r) r .$$

Задачата на банката е да максимизира печалбата спрямо $R$ и $r$ при ограничението $L(R) = D(r)$, т.е. отпуснатите кредити следва да изчерпват приетите депозити.

1. Намерете оптималните стойности $R^*$ и $r^*$ на лихвените проценти, определяни от банката.
2. Как биха се изменили тези стойности при нарастване на търсенето на кредити, представено чрез увеличение на $\bar{L}$?
3. Как биха се изменили тези стойности при нарастване на предлагането на депозити, представено чрез увеличение на $\bar{D}$?
```

<br>

```{note}
Естествено обобщение на {ref}`bank1` би била постановка, при която са въвежда процент на минимални задължителни резерви $\mu$ и ограничението в задачата на банката се модифицира като $L(R) = (1-\mu)D(r)$.
```

<br>

На практика върху поведението на банките влияят множество допълнителни фактори. Един такъв фактор е наличието на *кредитен риск*, т.е. на възможността един кредитополучател да не върне заема си. Следващата задача илюстрира ефектите от кредитния риск върху лихвените проценти по кредитите.

```{exercise}
:class: problem
:label: bank2

Нека при отпускането на заеми има вероятност $p$ заемополучателят да бъде неплатежоспособен и да не върне заема, а съответно с вероятност $1-p$ дължимата главница и лихва по заема се връщат редовно. Функцията на търсене на заеми има познатата линейна форма

$$ L(R) = \bar{L} - a R, \quad \bar{L}, a > 0. $$

Конструирайте функцията на печалба на банката. Пресметнете оптималния лихвен процент $R^*$ по заема. Как зависи $R^*$ от вероятността заемът да не бъде върнат?
```

```{dropdown} Упътване
В тази постановка не се моделират разходи, свързани с източника на ресурси, напр. депозитите. Въпреки това печалбата на банката може да се разглежда като разликата между очаквани приходи, изчислени върху двата възможни изхода, *плащане* и *неплащане*, и сигурните разходи в размер $L(R)$, т.е.

$$\Pi^b = p \cdot 0 + (1-p) \cdot L(R)(1+R) - L(R).$$

След заместване на функцията на търсене в горния израз, диференциране, приравняване на нула и решаване спрямо $R$ (или директно използване на факта, че в случая $\Pi^b$ е квадратна функция) се стига до решението

$$ R^* = \frac{ \bar{L}(1-p) + a p}{2 a \left(1-p \right)}. $$

След диференциране и опростяване можем да получим

$$\frac{\partial R^*}{\partial p} = \frac{1}{2(1-p)^2} > 0.$$
```


<br>



```{dropdown} Отговори

{ref}`firm1`:

$$L =  \left[\frac{\alpha A}{R}\right]^{\frac{1}{1-\alpha}} $$

{ref}`bank1`:

$$R^* = \frac{- \bar{D} a + 2 \bar{L} a + \bar{L} b}{2 a^{2} + 2 a b}, \qquad r^* = \frac{- \bar{D} a - 2 \bar{D} b + \bar{L} b}{2 a b + 2 b^{2}}$$

$$ \frac{\partial R^*}{\partial \bar{L}} = \frac{2 a + b}{2 a^{2} + 2 a b} > 0, \qquad  \frac{\partial R^*}{\partial \bar{L}} = \frac{b}{2 a b + 2 b^{2}} > 0$$

$$ \frac{\partial R^*}{\partial \bar{D}} = - \frac{a}{2 a^{2} + 2 a b} < 0, \qquad  \frac{\partial R^*}{\partial \bar{D}} = -\frac{ a + 2 b}{2 a b + 2 b^{2}} < 0$$

```