Модел на Солоу-Суон
===================

% 1. Стационарно състояние

```{exercise}
:class: problem

Разглеждаме модел на Солоу-Суон в непрекъснато време. За този модел производствената функция в интензивна форма има вида $ k^{\frac{1}{2}} $, нормата на спестяване е $ 0.1 $, темпът на изменение на работната сила е $ 0.005 $ и нормата на амортизация на капитала е $ 0.015 $. На колко е равна равновесната стойност на капитала на глава от населението?
```

```{dropdown} Решение
Търсим равновесната стойност на $ k $, т.е. стойността $ k_0 $, за която $ \dot{k}=0 $. От основното уравнение на модела имаме

$$0 = sf(k_0) -(n+\delta)k_0 = 0.1 k_0^{\frac{1}{2}} - (0.005+0.015)k^* \Longrightarrow 0.1 k_0^{\frac{1}{2}} = 0.02 k_0 \Longrightarrow k_0 = 25 .$$
```

<br>

```{exercise}
:class: problem
:label: solow1

Разглеждаме модел на Солоу-Суон в непрекъснато време. За този модел производствената функция в интензивна форма има вида $ k^{\frac{1}{2}} $, нормата на спестяване е $ 0.09 $, нормата на амортизация на капитала е $ 0.03 $ и равновесната стойност на капитала на глава от населението е $ 9 $. На колко е равен темпът на изменение на работната сила?
```

<br>

```{exercise}
:class: problem
:label: solow2

Разглеждаме модел на Солоу-Суон в непрекъснато време за затворена икономика, която се описва с производствената технология 

$$Y(K,L)=\dfrac{1}{2}K^{\frac{1}{2}}L^{\frac{1}{2}}.$$ 

Икономиката се характеризира с темп на нарастване на работната сила от $0.01$, норма на амортизация $0.03$ и норма на спестяване $0.16$. Пресметнете стойностите на капитала на единица труд върху равновесната траектория за времена $ t = 5 $ и $ t = 10 $
```

<br>


```{exercise}
:class: problem
:label: solow3

Даден е вариант на модела на Солоу-Суон с фиксирани параметри, за който изменяме само началните условия за капитала на глава от населението. Разглеждаме резултатите за две начални условия, $ k_{0,1} $ и $ k_{0,2} $, за които е известно, че $ k_{0,1} < k_{0,2} $. Как се сравняват стационарните състояния, които ще бъдат достигнати при всяко от тези начални условия?
```

<br>


% 2. златно правило

```{exercise}
:class: problem

Разглеждаме модел на Солоу-Суон, за който производствената функция в интензивна форма е $f(k) = k^{\alpha}$. Изчислете стойността на нормата за спестяване, за която в равновесие ще се получи максимално потребление.
```

```{dropdown} Решение
Задачата изисква да изчислим стойността на $s$ според ,,златното правило'' за натрупване на капитал. За целта първо пресмятаме капитала в стационарното състояние:

$$ s k^\alpha = (n+\delta)k \quad \Rightarrow \quad k_0(s) = \left( \frac{s}{n+\delta} \right)^{\frac{1}{1-\alpha}}. $$

Условието за максимизиране на стационарното потребление е 

$$ f'(k_0(s)) = n+\delta, $$

което в конкретния случай има вида

$$ \alpha \left( \frac{s}{n+\delta} \right)^{\frac{\alpha-1}{1-\alpha}} = n+\delta \quad \Rightarrow \quad s_{\text{gold}} = \alpha . $$
```

<br>

```{exercise}
:class: problem
:label: solow4

В икономика, в която нормата на спестяване е била различна от оптималната, настъпва структурна промяна и нормата на спестяване става точно равна на тази, предписвана от ,,златното правило'' за натрупване на капитал, $s_{\text{gold}}$. Известно е, че в прехода към новото стационарно състояние потреблението първо е намаляло, а след известно време е започнало да нараства, доближавайки се до равновесната стойност. Може ли от тази информация да се направи заключение дали първоначалната норма на спесяване е била по-голяма или по-малка от $s_{\text{gold}}$?
```

<br>


% 3. Преход към стационарното състояние, динамика

```{exercise}
:class: problem

Разглеждаме модел на Солоу-Суон в непрекъснато време. Известно е, че стойността на капитала на един зает е $ 12 $, като за тази стойност имаме темп на растеж на капитала на един зает от $ 0.05 $ и производство на един зает от $ 4 $. Темпът на нарастване на работната сила е $ 0.01 $ и нормата на амортизиране на капитала е $ 0.02 $. Намерете нормата на спестяване за тази икономика.
```

```{dropdown} Решение

Имаме уравнението за темпа на растеж на $k$

$$ \gamma_k = s \frac{f(k)}{k} -(n+\delta).$$

От условието знаем, че $ \gamma_k = 0.05 $, $ n=0.01 $, $ \delta = 0.02 $, $ k=12 $, $ f(k)=4 $. Следователно $ s=0.24 $.
```

<br>



```{exercise}
:class: problem

За вариант на модела на Солоу-Суон в непрекъснато време е известно, че темпът на растеж на капитала на един зает е равен на $0.06$, нормата на амортизиране на капитала е $ 0.03 $, темпът на нарастване на работната сила е $ 0.02 $ и нормата на спестяване е $0.2$. Изчислете темпа на нарастване на капитала в абсолютно изражение.
```

```{dropdown} Решение

$$ \gamma_К = \gamma_k + n = 0.06 + 0.02 = 0.08.$$

Останалата информация в условието е излишна.
```

<br>

```{exercise}
:class: problem

Нека дадена затворена икономика се описва с производствена функция в интензивна форма $f(k)=\sqrt{k}$. За тази икономика нормата на спестяване е $0.2$, растежът на работната сила е $0.01$, нормата на амортизиране на капитала е $ 0.05 $. На колко е равен темпът на растеж на производството на глава от населението, ако капиталът на глава от населението има стойност $4$?
```

```{dropdown} Решение

Имаме 

$$ \gamma_y = s f'(k) - (n+\delta)\frac{k f'(k)}{f(k)}. $$

От условието на задачата можем да пресметнем $f'(k) = \frac{1}{2}\frac{1}{\sqrt{k}}$. Също така, имаме $n=0.01$, $\delta=0.05$, $s=0.2$ и $k=4$.

Тогава 

$$ \gamma_y = 0.2 \frac{1}{2} \frac{1}{\sqrt{4}} - (0.01+0.05) 4 \frac{1}{2} \frac{1}{\sqrt{4}} \frac{1}{\sqrt{4}} = 0.02. $$
```

```{dropdown} Отговори

{ref}`solow1`:`   0`

{ref}`solow2`:`   `$k = 4$ `за произволно време` $t$

{ref}`solow3`:`   Стойностите са равни (всъщност става дума за едно стационарно състояние, понеже моделът е глобално асимптотично устойчив)`

{ref}`solow4`:`   Първоначалната стойност на нормата на спестяване е била по-ниска от оптималната.` 
```